---
layout: post
title: 諸葛兵法二十四篇
date: 2003-09-29 12:30:00.000000000 +08:00
type: post
published: true
status: publish
categories:
- 閱讀迴響
- 歷史人文
tags: []
meta:
  blogger_blog: mingstert.blogspot.com
  blogger_permalink: "/2003/09/blog-post.html"
  _jetpack_related_posts_cache: a:1:{s:32:"8f6677c9d6b0f903e98ad32ec61f8deb";a:2:{s:7:"expires";i:1456171175;s:7:"payload";a:3:{i:0;a:1:{s:2:"id";i:158;}i:1;a:1:{s:2:"id";i:109;}i:2;a:1:{s:2:"id";i:73;}}}}
  original_post_id: '202'
  _wp_old_slug: '202'
author: mingster
---
<p><a href="http://www.shuiren.org/sangoku/soshin.htm"><img style="width:40px;height:162px;" alt="曹眞殘碑 -「蜀賊諸葛亮」" hspace="3" src="/img/5735789_5e67a9d4b4.jpg?v=0" align="left" vspace="3" border="0" longdesc="曹眞殘碑 -「蜀賊諸葛亮」" /></a>諸葛亮(181-234)，字孔明，琅邪陽都(今山東沂南南)人。父母早死，為避東漢末戰亂，隨叔父到荊州。叔父死後，在南陽隆中(今湖北襄樊西)躬耕隱居十年，結交士人，觀察天下大勢。後劉備三顧茅廬請他出山輔佐。他向劉備提出聯吳抗曹、據有荊益、三分天下的隆中對策。赤壁之戰前夕，親往江東聯絡孫吳，結成抗曹聯盟，使曹操敗退。又幫助劉備經營荊州，佔領益州，建立蜀漢政權。劉備征吳失敗後，於臨死前在白帝城將自己的孩子及復興漢室的大業託付給他。從此，諸葛亮擔負起蜀國重擔，重新與孫吳修好，又平定南方的叛亂，並屢次北伐曹魏，兢兢業業，嘔心瀝血，以致積勞成疾，在公元234年病逝於北伐前線五丈原。他是三國時期傑出的政治家、思想家、軍事家。曹魏的司馬懿與他多次交兵後，亦讚嘆他是「天下奇才」。 </p>
<p><strong>視聽第三 </strong><br />視聽之政，謂視微形，聽細聲。形微而不見，聲細而不聞，故明君視微之幾，聽細之大，以內和外，以外和內。故為政之道，務於多聞，是以聽察採納眾下之言，謀及庶士，則萬物當其目，眾音佐其耳。故經云：「聖人無常心，以百姓為心。」目為心視，口為心言，耳為心聽，身為心安。故身之有心，若國之有君，以內和外，萬物昭然。觀日月之形，不足以為明，聞雷霆之聲，不足以為聽，故人君以多見為智，多聞為神。夫五音不聞，無以別宮商，五色不見，無以別玄黃。蓋聞明君者常若晝夜，晝則公事行，夜則私事興。或有吁嗟之怒而不得聞，或有進善之忠而不得信。怨生不聞，則枉者不得申，進善不納，則忠者不得信，邪者容其奸。故書云：「天視自我民視，天聽自我天聽。」此之謂也。</p>
<p><strong>納言第四<br /></strong>納言之政，謂為諫諍，所以採眾下之謀也。故君有諫臣，父有諫子，當其不義則諍之，將順其美，匡救其惡。惡不可順，美不可逆；順惡逆美，其國必危，夫人君拒諫，則忠臣不敢進其謀，而邪臣專行其政，此為國之害也。故有道之國，危言危行；無道之國，危行言孫，上無所聞，下無所說。故孔子不恥下問，周公不恥下賤，故行成名著，後世以為聖。是以屋漏在下，止之在上，上漏不止，下不可居矣。</p>
<p><strong>察疑第五</strong><br />察移之政，謂察朱紫之色，別宮商之音。故紅紫亂朱色，淫生疑正樂。亂生於遠，疑生於惑。物有異類，形有同色。白石如玉，愚者寶之，魚目似珠，愚者取之；狐貉似犬，愚者蓄之；枯蔞似瓜，愚者實之。故趙高指鹿為馬，秦王不以為疑；范蠡貢越美女，吳王不以為惑。計疑無定事，事疑無成功。故聖人不可以意說為明，必信夫卜，占其吉凶。書曰：「三人占，必從二人之言。」而有大疑者，「謀及庶人」。故孔子云，明君之治，不患人之不己知，患不知人也。不患外不知內，惟患內不知外；不患下不知上，惟患上不知下；不患賤不知貴，惟患貴不知賤。故士為知己者死，女為悅己者容，馬為策己者馳，神為通己者明。故人君決獄行刑，患其不明。或無罪被辜，或有罪蒙恕，或強者專辭，或弱者侵犯，或直者被枉，或屈者不伸，或有信而見疑，或有忠而被害，此皆招天之逆氣，災暴之患，禍亂之變。惟明君治獄案刑，問其情辭，如不虛不匿，不枉不弊，觀其往來，察其進退，聽其聲響，瞻其看視，刑懼聲哀，來疾去遲，還顧吁嗟，此怨結之情不得伸也。上瞻盜視，見怯退還，喘息卻聽，沉吟腹計，語言失度，來遲去速，不敢及顧，此罪人欲自免也。孔子曰：「視其所以，觀其所由，察其所安，人焉廋哉！人焉廋哉！」</p>
<p><strong>治人第六<br /></strong>治人之道，謂道之風化，陳示所以也。故經云：「道之以德義而民與行，示之以號好惡而民之知禁。」日月之明，眾下仰之，乾坤之廣，萬物順之。是乃堯、舜之君，遠夷貢獻，桀、紂之君，諸夏背叛，非天移動其人，是乃上化使然也。故治人猶如養苗，先去其穢。故國之將興，而伐於國，國之將衰，而伐於山。明君之治，務知人之所以患皂服之使，小國之臣。故曰，皂服無所不剋，莫知其極，克食於民，而人有飢乏之變，則生亂逆。唯勸農業，無奪其時，唯薄賦斂，無盡民財。如此，富國安民，不亦宜也？夫有國有家者，不患貧而患不安。故唐、虞之政，利人相逢，用天之時，分地之利，以豫凶年，秋存餘糧，以給不足，天下通財，路不拾遺，民無去就。故五霸之世，不足者奉有餘。故今諸侯好利，利興民爭，災害並起，強弱相侵，躬耕者少，末作者多，民如浮雲，手足不安。經云：「不貴難德之貨，使民不為盜；不貴無用之物，使民心不亂。」各理其職，是以聖人之政治者。古者齊景公之時，病民下奢侈，不遂禮制。周、秦之宜，去文就質，而勸民之有利也。夫作無用之器，聚無益之貨，金銀壁玉，珠璣翡翠，奇珍異寶，遠方所出，此非庶人之所用也。錦繡纂組，綺羅綾轂，玄黃衣帛，此非庶人之所服也。雕文刻鏤，伎作之巧，難成之功，妨害農事，輜駢出入，袍裘索澤，此非庶人之所飾也。重門畫獸，蕭墻數仞，冢墓過度，竭財高尚，此非庶人之所居也。經云：「庶人之所好者，唯躬耕勤苦，謹身節用，以養父母。」制之以財，用之以禮，豐年不奢，凶年不儉，素有蓄積，以儲其後，此治人之道，不亦合於四時之氣乎？</p>
<p><strong>舉措第七</strong><br />舉措之政，謂舉直措諸枉也。夫治國猶於治身，治身之道，務在養神，治國之道，務在舉賢，是以養神求生，舉賢求安。故國之有輔，如屋之有柱，柱不可細，輔不可弱，柱細則害，輔弱則傾。故治國之道，舉直措諸枉，其國乃安。夫柱以直木為堅，輔以直士為賢，直木出於幽林，賢士出於眾下。故人君選舉，必求隱處，或有懷寶迷邦，匹夫同位；或有高才卓絕，不見招求；或有忠賢孝弟，鄉里不舉；或有隱居以求志，行義以達其道；或有忠質於君，明黨相讒。堯舉逸人，湯招有莘，周公采賤，皆得其人，以致太平。故人君懸賞以待功，設位以待士，不曠庶官，闢四門以興治務，玄纁以聘幽隱，天下歸心，而不仁者遠矣。夫所用者非所養，所養者非所用，貧陋為下，財色為上，讒邪得志，忠直遠放，玄纁不行，焉得賢輔哉？若夫國危不治，民不安居，此失賢之過也。夫失賢而不危，得賢而不安，未之有也。為人擇官者亂，為官擇人者治，是以聘賢求士，猶嫁娶之道也，未有自嫁之女，出財為婦。故女慕財聘而達其貞，士慕玄纁而達其名，以禮聘士，而其國乃寧矣。</p>
<p><strong>考黜第八<br /></strong>考黜之政，謂遷善黜惡。明主在上，心昭於天，察知善惡，廣及四海，不敢遺小國之臣，下及庶人，進用賢良，退去貪懦，明 良上下，企及國理，眾賢雨集，此所以勸善黜惡，陳之休咎。故考黜之政，務知人之所苦。其苦有五。或有小吏因公為私，乘權作奸，左手執戈，右手治生，內侵於官，外采於民，此所苦一也；或有過重罰輕，法令不均，無罪被辜，以致滅身，或有重罪得寬，扶強抑弱，加以嚴刑，枉責其情，此所苦二也；或有縱罪惡之吏，害告訴之人，斷絕語辭，蔽藏其情，掠劫亡命，其枉不常，此所苦三也；或有長吏數易守宰，兼佐為政，阿私所親，枉剋所恨，逼切為行，偏頗不承法制，更因賦斂，傍課采利，送故待新，夤緣徵發，詐偽儲備，以成家產，此所苦四也；或有縣官慕功，賞罰之際，利人之事，買賣之費，多所裁量，專其價數，民失其職，此所苦五也。凡此五事，民之五害，有如此者，不可不黜，無此五者，不可不遷。故書云：「三載考績，黜陟幽明。」</p>
<p><strong>治軍第九</strong><br />治軍之政，謂治邊境之事，匡教大亂之道，以威武為政，誅暴討逆，所以存國家安社稷之計。是以有文事必有武備，故含血之 蠹，必有爪牙之用，喜則共戲，怒則相害，人無爪牙，故設兵革之器，以自輔衛。故國以軍為輔，君以臣為佑，輔強則國安，輔弱則國危，在於所任之將也。非民之將，非國之輔，非軍之主。故治國以文為政，治軍以武為計；治國不可以不從外，治軍不可以不從內。內謂諸夏，外謂戎狄。戎狄之人，難以理化，易以威服，禮有所任，威有所施。是以黃帝戰於涿鹿之野，唐堯戰於丹浦之水，舜伐有苗，禹討有扈，自五帝三王至聖之主，德化如斯，尚加之以威武，故兵者凶器，不得已而用之。夫用兵之道，先定其謀，然後乃施其事。審天地之道，察眾人之心，習兵革之器，明賞罰之理，觀敵眾之謀，視道路之險，則安危之處，占主客之情，知進退之宜，順機會之時，設守禦之備，強征伐之勢，揚士卒之能，圖成敗之計，處生死之事，然後乃可出軍任將，張禽敵之勢，此為軍之大略也。夫將者，人之司命，國之利器，先定其計，然後乃行，其令若漂水暴流，其獲若鷹隼之擊物，靜若弓弩之張，動若機關之發，所向者破，而敵自滅。將無思慮，士無氣勢，不齊其心，而專其謀，雖有百萬之眾，而敵不懼矣。非讎不怨，非敵不戰。工非魯般之目，無以見其工巧；戰非孫武之謀，無以出其計運。夫計謀欲密，攻敵欲疾，獲若鷹擊，戰若河決，則兵未勞而敵自散，此用兵之勢也。故善戰者，不怒，善勝者不懼。是以智者先勝而後求戰，闇者先戰而後求勝；勝者隨道而途修，敗者斜行而失路，此順逆之計也。將服其威、士專其力，勢不虛動，運如圓石，從高墜下，所向者碎，不可救止，是以無敵於前，無敵於後，此用兵之勢也。故軍以奇計為謀，以絕智為主，能柔能剛，能弱能強，能存能亡，疾如風雨，舒如江海，不動如泰山，難測如陰陽，無窮如地，充實如天，不竭如江河，始終如三光，生死如四時，衰旺如五行，奇正相生，而不可窮。故軍以糧食為本，兵以奇正為始，器械為用，委積為備。故國困於 貴買，貧於遠輸，攻不可再，戰不可三，量力而用，用多則費。 罷去無益，則國可寧也，罷去無能，則國可利也。夫善攻者敵不 知其所守，善守者敵不知其所攻。故善攻者不以兵革，善守者不 以城郭。是以高城深池，不足以為固，堅甲銳兵，不足以為強。 敵欲固守，攻其無備；敵欲興陣，出其不意；我往敵來，謹設所 居；我起敵止，攻其左右；量其合敵，先擊其實。不知守地，不 知戰日，可備者眾，則專備者寡。以慮相備，強弱相攻，勇怯相 助，前後相赴，左右相趨，如常山之蛇，首尾俱到，此救兵之道 也。故勝者全威，謀之於身，知地形勢，不可豫言。議之知其得 失，詐之知其安危，計之知其多寡，形之知其生死，慮之知其苦 樂，謀之知其善備。故兵從生擊死，避實擊虛，山陵之戰，不仰 其高，水上之戰，不逆其流，草上之戰，不涉其深，平地之戰， 不逆其虛，道上之戰，不逆其孤；此五者，兵之利，地之所助也 。夫軍成於用勢，敗於謀漏，飢於遠輸，渴於躬井，勞於煩擾， 佚於安靜，疑於不戰，惑於見利，退於刑罰，進於賞賜，弱於見 逼，強於用勢，困於見圍，懼於先至，驚於夜呼，亂於闇昧，迷 於失道，窮於絕地，失於暴卒，得於豫計。故立旌旗以視其目， 擊金鼓以鳴其耳，設斧鉞以齊其心，陳教令以同其道，興賞賜以 勸其功，行誅伐以防其偽。晝戰不相聞，旌旗為之舉，夜戰不相 見，火鼓為之起，教令有不從，斧鉞為之使。不知九地之使，則 不知九變之道。天之陰陽，地之形名，人之腹心，知此三者，獲 處其功，知其士乃知其敵，不知其士，則不知其敵，不知其敵， 每戰必殆，故軍之所擊，必先知其左右士卒之心。五間之道，軍 之所親，將之所厚，非聖智不能用，非仁賢不能使。五間得其情 ，則民可用，國可長保。故兵求生則備，不得已則鬥，靜以理安 ，動以理威，無恃敵之不至，恃吾之不可擊。以近待遠，以逸待 勞，以飽待飢，以賞待虛，以生待死，以眾待寡，以旺待衰，以 伏待來。整整之旌，堂堂之鼓，當順其前，而覆其後，固其險阻 ，而營其表，委之以利，柔之以害，以治軍之道全矣。</p>
<p><strong>賞罰第十</strong><br />賞罰之政，謂賞善罰惡也。賞以興功，罰以禁奸，賞不可不平 ，罰不可以不均。賞賜知其所施，則勇士知其所死；刑罰知其所 加，則邪惡知其所畏。故賞不可虛施，罰不可妄加，賞虛施則勞 臣怒，罰妄加則直士恨，是以羊羹有不均之害，楚王有信讒之敗 。夫將專持生殺之威，必生可殺，必殺可生，忿怒不詳，賞罰不 明，教令不常，以私為公，此人國之五危也，賞伐不明，教令有 不從，必殺可生，眾奸不禁；必生可殺，士卒散亡；忿怒不詳， 威武不行，賞罰不明，下不勸功；政教不當，法令不從；以私為 公，人有二心。故眾奸不禁，則不可久，士卒散亡，其眾必寡； 威武不行，見敵不起；下不勸工，上無強輔；法令不從，事亂不 理，人有二心，其國危殆。故防奸以政，救奢以儉，忠直可使理 獄，廉平可使賞賜。賞罰不曲，則人死服。路有飢人，廄有肥馬 ，可謂亡人而自存，薄人而自厚。故人君先募而後賞，先令而後 誅，則人親附，畏而愛之，不令而行。賞罰不正，則忠臣死於非 罪，而邪臣死於非功。賞賜不避怨仇，則齊桓得管仲之力；誅罰 不避親戚，則周公有殺地之名。書云：「無偏無黨，王道蕩蕩， 無黨無偏，王道平平。」此之謂也。　</p>
<p><strong>喜怒第十一<br /></strong>喜怒之政，謂喜不應喜無喜之事，怒不應怒無怒之物，喜怒之 間，必明其類。怒不犯無罪之人，喜不從可戮之士，喜怒之際， 不可不詳。喜不可縱有罪，怒不可戮無辜，喜怒之事，不可妄行 。行其私而廢其功，將不可發私怒，而興戰必用眾心，茍合以私 忿而合戰，則用眾必敗。怒不可以復悅，喜不可以復怒，故以文 為先，以武為後，先勝則必後負，先怒則必後悔，一朝之忿，而 亡其身。故君子威而不猛，忿而不怒，憂而不懼，悅而不喜。可 忿之事，然後加之威武，威武加則刑罰施，刑罰施則眾奸塞。不 加威武，則刑罰不中，刑罰不中，則眾惡不理，其國亡。 </p>
<p><strong>治亂第十二</strong><br />治亂之政，謂省官並職，去文就質也。夫綿綿不絕，必有亂結 ，纖纖不伐，必成妖孽。夫三綱不正，六紀不理，則大亂生矣。 故治國者，圓不失規，方不失矩，本不失末，為政不失其道，萬 事可成，其功可保。夫三軍之亂，紛紛擾擾，各惟其理。明君治 其綱紀，政治當有先後，先理綱，後理紀；先理令，後理罰；先 理近，後理遠；先理內，後理外；先理本，後理末；先理強，後 理弱；先理大，後理小；先理身，後理人。是以理網則紀張，理 令則罰行，理近則遠安，理外則外端，理本則末通，理強則弱伸 ，理大則小行，理上則下正，理身則人敬，此乃治國之道也。</p>
<p><strong>教令第十三<br /></strong>教令之政，謂上為下教也。非法不言，非道不行，上之所為， 人之所瞻也。夫釋己救人，是謂逆政，正己教人，是謂順政。故 為君之道，以教令為先，誅罰為後，不教而戰，是謂棄之。先習 士卒用兵之道，其法有五：一曰，使目習其旌旗指麾之變，縱橫 之術；二曰，使耳習聞金鼓之聲，靜動行止；三曰，使心習刑罰 之嚴，爵賞之利；四曰，使手習五兵之便，鬥戰之備；五曰，使 足習周旋走趨之列，進退之宜；故號為五教。教令軍隊，各有其 道。左教青龍，右教白虎，前教朱雀，後教玄武，中央軒轅，大 將軍之所處，左矛右戟，前盾后弩，中央旗鼓。旗鼓俱進。聞鼓 則進，聞金則止，隨其指揮，五陳乃理。正陳之法，旗鼓之主： 一鼓，舉其青旗，則為直陣；二鼓，舉其赤旗，則為銳陣；三鼓 ，舉其黃旗，則為方陣；四鼓，舉其白旗，則為圓陣；五鼓，舉 其黑旗，則為曲陣。直陣者，木陣也；銳陣者，火陣也；方陣者 ，土陣也；圓陣者，金陣者；曲陣者，水陣也。 此五行之陣，輾轉相生，衝對相勝，相生為救，相勝為戰，相 生為助，相勝為敵。凡結五陣之法，五五相保，五人為一長，五 長為一師，五師為一枝，五枝為一火；五火為一撞，五撞為一軍 ，則軍士具矣。夫兵利之所便，務知節度。短者持矛戟，長者持 弓弩，壯者持旌旗，勇者持金鼓，弱者給糧牧，智者為謀主。鄉 里相比，五五相保，一鼓整行，二鼓習陣，三鼓起食，四鼓嚴辦 ，五鼓就行。聞鼓聽金，然後舉旗，出兵以次第，一鳴鼓三通， 旌旗發揚，舉兵先攻者賞，卻退者斬，此教令也。</p>
<p><strong>斬斷第十四</strong><br />斬斷之政，謂不從教令之法也。其法有七，一曰輕，二曰慢， 三曰盜，四曰欺，五曰背，六曰亂，七曰誤，此治軍之禁也。當 斷不斷，必受其亂，故設斧鉞之威，以待不從令者誅之。軍法異 等，過輕罰重，令不可犯，犯令者斬。期會不到，聞鼓不行，乘 寬自留，避迴自止，初近後遠，喚名不應，車甲不具，兵器不備 ，此為輕軍，輕軍者斬。受令不傳，傳令不審，迷惑吏士，金鼓 不聞，旌旗不睹，此謂慢軍，慢軍者斬。食不稟糧，軍不省兵， 賦賜不均，阿私所親，取非其物，借貸不還，奪人頭者，以獲其 功，此謂盜軍，盜軍者斬。變改姓名，衣物不鮮，旌旗裂壞，金 鼓不具，兵刃不磨，器仗不堅，矢不著羽，弓弩無絃，法令不行 此為欺軍，欺軍者斬。聞鼓不進，聞金不止，按旗不伏，舉旗不 起，指揮不隨，避前向後，縱發亂行，折其弓弩之勢，卻退不鬥 ，宜左或右，扶傷舉死，自託而歸，此謂背軍，背軍者斬。出軍 行將，士卒爭先，紛紛擾擾，車騎相連，咽塞路道，後不得先， 呼喚諠譁，無所聽從，失亂行次，兵刃中傷，長短不理，上下縱 橫，此為亂軍，亂軍者斬。屯營所止，問其鄉里，親近相隨，共 食相保，不得越次，強入他伍；干誤次第，不可呵止，度營出入 ，不由門戶，不自啟白，奸邪所起，知者不告，罪同一等，合人 飲酒，阿私取受，大言警語，疑惑吏士，此謂誤軍，誤軍者斬。 斬斷之後，此萬事乃理也。 </p>
<p><strong>思慮第十五<br /></strong>思慮之政，謂思近慮遠也。夫人無遠慮，必有近憂，故君子思 不出其位。思者，正謀也，慮者，思事之計也。非其位不謀其政 ，非其事不慮其計。大事起於難，小事起於易。故欲思其利，必 慮其害，欲思其成，必慮其敗。是以九重之台，雖高必壞。故仰 高者不可怨其下，瞻前者不可忽其後。是以秦穆公伐鄭，二子知 其害；吳王受越女，子胥知其敗；虞受晉璧馬，宮之奇知其害； 宋襄公練兵車，目夷知其負。凡此之智，思慮之至，可謂明矣， 夫隨覆陳之軌，追陷溺之後，以赴其前，何及之有？故秦承霸業 ，不及堯、舜之道。夫危生於安，亡生於存，亂生於治。君子視 微知著，見始知終，禍無從起，此思慮之政也。</p>
<p><strong>陰察第十六</strong><br />陰察之政，譬喻物類，以覺悟其意也。外傷則內孤，上惑則下 疑；疑則親者不用，惑則視者失度；失度則亂謀，亂謀則國危， 國危則不安。是以思者慮遠，遠慮者安，無慮者危。富者得志， 貧者失時，甚愛太費，多藏厚亡，竭財相買，無功自專，憂事眾 者煩，煩生於怠。船漏則水入，囊穿則內空，山小無獸，水淺無 魚，樹弱無巢，墻壞屋傾，堤決水漾，疾走者仆，安行者遲，乘 危者淺，履水者懼，涉泉者溺，遇水者渡，無楫者不濟，失侶者 遠顧，賞罰者少功，不誠者失信。唇亡齒寒，毛落皮單。阿私亂 言，偏聽者生患。善謀者勝，惡謀者分，善之勸惡，如春雨澤。 麒麟易乘，駑駘難習。不視者盲，不聽者聾。根傷則葉枯，葉枯 則花落，花落則實亡。柱細則屋傾，本細則末撓，下小則上崩。 不辨黑白，棄土取石，羊虎同群。衣破者補，帶短者續。弄刀者 傷手，打者傷足。洗不必江河，要之卻垢；馬不必麒麟，要之疾 足；賢不必聖人，要之智通。總之，有五德：一曰禁暴止兵，二 曰賞賢罰罪，三曰安仁和眾，四曰保大定功，五曰豐撓拒讒，此 之謂五德。 </p>
<p><strong>將苑之兵權篇<br /></strong>夫兵之權者, 是三軍之司命, 主將之威勢. 將能執兵之權, 操兵之要勢, 而臨群下, 譬如猛虎, 加之羽翼而 翔四海, 隨所遇而施之. 若將失權, 不操 其勢, 亦如魚龍脫於江湖, 欲求遊洋之勢, 奔濤戲浪, 何可得也.</p>
<p><strong>將苑之逐惡篇</strong><br />夫軍國之弊, 有五害焉: 一曰, 結黨相連, 毀 賢良; 二曰, 侈其衣服, 異其冠帶; 三曰, 虛誇妖術, 詭言神道; 四曰, 關察是非, 利以動眾; 五曰, 伺候得失, 陰結敵人. 此所謂姦偽悖德之人, 可遠而不可親也.</p>
<p><strong>將苑之人性篇<br /></strong>夫人之性, 莫難察焉. 美惡既殊, 情貌不一. 有溫良而為詐者, 有外 恭而內欺者, 有外勇而內怯者, 有盡力而不忠者. 然知人之道有七焉: 一曰 , 間之以是非而觀其志; 二曰, 窮之以辭辯而觀其變; 三曰, 咨之以計謀而 觀其識; 四曰, 告知以禍難而觀其勇; 五曰, 醉之以酒而觀其性; 六曰, 臨 之以利而觀其廉; 七曰, 期之以事而觀其信.</p>
<p><strong>將苑之將才篇</strong><br />夫將材有九. 道之以德, 齊之以禮, 而知其饑寒, 察其勞苦, 此之謂人將 . 事無茍免, 不為利擾, 有死之榮, 無生之辱, 此之謂義將. 貴而不驕, 勝而 不恃, 賢而能下, 剛而能忍, 此之謂禮將. 奇變莫測, 動應多端, 轉禍為福, 臨危制勝, 此之謂智將. 進有厚賞, 退有嚴刑, 賞不逾時, 刑不擇貴, 此之謂 信將. 足輕戎馬, 氣蓋千夫, 善固疆場, 長於箭戟, 此之謂步將. 登高履險, 馳射如飛, 進則先行, 退則後殿, 此之謂騎將. 氣凌三軍, 志輕疆虜, 怯於小 戰, 勇於大敵, 此之謂猛將. 見賢若不及, 從諫如順流, 寬而能剛, 勇而多計 , 此之謂大將.</p>
<p><strong>將苑之將器篇<br /></strong>將之器, 其用大小不同. 若乃察其姦, 伺其禍, 為眾所服, 此十夫之將. 夙興夜寐, 言詞密察, 此百夫之將. 直而有慮, 勇而能鬥, 此千夫之將. 外貌 桓桓, 中情烈烈, 知人勤勞, 悉人饑寒, 此萬夫之將. 進賢進能, 日慎一日, 誠信寬大, 閑於理亂, 此十萬人之將. 仁愛治於下, 信義服鄰國, 上知天文, 中察人事, 下識地理, 四海之內, 視如室家, 此天下之將.</p>
<p><strong>將苑之將弊篇</strong><br />夫為將之道, 有八弊焉, 一曰貪而無厭, 二曰妒賢嫉能, 三曰信讒好佞, 四曰料彼不自料, 五曰猶豫不自決, 六曰荒淫於酒色, 七曰姦詐而自怯, 八曰 狡言而不以禮.</p>
